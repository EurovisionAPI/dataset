Skibet skal sejle i nat

Farvel da, min tøs, og hold dig nu kvik
Jeg tilstår, mit hjerte gi'r li'som et stik
Imens jeg kysser dig nu
Jeg elsker dig, du
Men skibet skal sejle i nat
Men skibet skal sejle i nat

Vi mødtes i sjov, vi sværmede lidt
Men det, der var letsind, blev alvor med ét
Og du blev alting for mig
Nu er der kun dig
Men skibet skal sejle i nat
Ja, skibet skal sejle i nat

Vi lægger en plan, vi drømmer en drøm
Vi kæmper os fremad trods modvind og strøm
Mod det vi ønsker så hedt
Så ser vi med ét
At skibet skal sejle i nat
Ja, skibet skal sejle i nat

Aften i nymånens tegn
To står i mørket på kaj'n
Pige og mand
Én fra sø - én fra land
Alting er sagt, nu står de der kun
I tavshed
Til sidst siger hun:

Farvel da, min ven, pas godt på dig selv
Jeg syn's, du har været så fin og reel
Og jeg vil være dig tro
Mit liv blev os to
Men skibet skal sejle i nat
Men skibet skal sejle i nat

Endskønt jeg er din, med sjæl og med krop
Og nu kan jeg larme og sætte mig op
Mod det, jeg ved, der skal ske
Og græde og be'
For skibet skal sejle i nat
Ja, skibet skal sejle i nat

På én gang går verden i stå
Man hører signalklokken slå
Ens håb ligger knust, hvert eneste et
Vi menn'sker bestemmer så lidt

Den lykke, vi tror er fast og solid
Den er kun på landlov på ubestemt tid
For alt, vi ejer, skal bort
Vi tror, det er vort
Men skibet skal sejle i nat
Ja, skibet skal ѕejle i nаt