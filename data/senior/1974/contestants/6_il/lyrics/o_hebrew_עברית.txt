נתתי לה חיי

עוד בימים הראשונים של ההיסטוריה
כשהעולם היה קיים רק בתיאוריה
ולא הבדילו בין מחר, שלשום ואמש
היו רבים איפה כדאי לשים ת'שמש

אך דבר אחד הוסכם
אם עקשן הבנאדם
אין סיכוי, אין פיצוי
זה מה שקרה

נתתי לה חיי, ירדתי על ברכיי
יאמינו לי כולם
למדתי מה זה סתם ונעלבתי

מאז עברו הרבה גשרים מעל המים
וכבר הספיקו להמציא ת'צהריים
עוד לא ידעו הם על הגלובוס מה צורה לו
אם מרובע הוא, אם עגול, או איך שבא לו

אך דבר אחד ידעו
ואת זה מיד קבעו
אם סרבה – אין תקווה
זה מה שקרה

נתתי לה חיי, ירדתי על ברכיי
יאמינו לי כולם
למדתי מה זה סתם ונעלבתי

היום תמצא שהנושא לכל ויכוח
?הוא מה בא קודם – הביצה או התפוח
אחד אומר שנגמרים לו השמיים
כשיש מספיק אוויר למדינה או שניים

אולי בכל זאת נסתדר
היא תרצה, אז נתגבר
היא מנעה כל גישה
…זה מה שקרה כש

נתתי לה חיי, ירדתי על ברכיי
יאמינו לי כולם, למדתי מה זה סתם

אני נתתי לה חיי, ירדתי על ברכיי
יאמינו לי כולם, למדתי מה זה סתם

אני נתתי לה חיי, ירדתי על ברכיי
יאמינו לי כולם, למדתי מה זה סתם

…אני נתתי לה… אני נתתי לה
אני נתתי לה את חיי