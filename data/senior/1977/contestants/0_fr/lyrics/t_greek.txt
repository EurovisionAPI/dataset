Το Πουλί και το Παιδί

Σαν το παιδί με μάτια γεμάτα φως
Που βλέπει να περνούν μακριά τα πουλιά
Σαν το μπλε πουλί που πετά πάνω απ' τη Γη
Βλέπεις πως ο κόσμος… ο κόσμος είναι όμορφος

Όμορφη, η βάρκα που χορεύει στα κύματα
Τρελή απ' τη ζωή, την αγάπη και τον άνεμο
Όμορφο, το τραγούδι γεννημένο στα κύματα
Αφημένο στη λευκή άμμο

Λευκό το αθώο, το αίμα του ποιητή
Που τραγουδώντας εφεύρει την αγάπη
Για να ντύνεται η ζωή γιορτινά
Και για να γίνεται η νύχτα μέρα

Μέρα μιας ζωής καθώς βγαίνει η αυγή
Για να ξυπνήσει τη πόλη με βαριά μάτια
Όπου τα πρωινά μαζεύουν τα όνειρα
Για να μας δώσουν ένα κόσμο αγάπης

Η αγάπη είσαι εσύ, η αγάπη είμαι εγώ
Το παιδί είσαι εσύ, το πουλί είμαι εγώ

Εγώ, δεν είναι παρά ένα κορίτσι της σκιάς
Που βλέπει να φωτίζει τ' άστρο του βραδιού
Εσύ, το άστρο μου, που σχηματίζεις ένα κύκλο
Έλα ν΄ανάψεις τον μαύρο μου τον ήλιο

Μαύρη, η μιζέρια, οι άντρες και ο πόλεμος
Που πιστεύουν πως κρατούν τα ηνία του καιρού
Η χώρα της αγάπης δεν έχει σύνορα
Γι' αυτούς που έχουν τη καρδιά ενός παιδιού

Σαν το παιδί με μάτια γεμάτα φως
Που βλέπει να περνούν μακριά τα πουλιά
Σαν το μπλε πουλί που πετά πάνω απ' τη Γη
Θα βρούμε αυτόν τον κόσμο της αγάπης

Η αγάπη είσαι εσύ, η αγάπη είμαι εγώ
Το παιδί είσαι εσύ, το πουλί είμαι εγώ

Το πουλί είσαι εσύ, το παιδί είμαι εγώ
Το πουλί είσαι εσύ, το παιδί είμαι εγώ