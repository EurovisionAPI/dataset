Ήθελα να 'μαι σκληρός τύπος

Ήθελα να 'μαι σκληρός τύπος
Που να μη νοιάζεται για το μέλλον
Ένα ρομπότ
Ένας παλαιστής σούμο
Ένας λαθρέμπορος που τρέχει από λυκόσκυλο
Στο σταθμό της Μπόλονιας
Μια χήνα με χρυσά αυγά

Αλλά είμαι ένας κανένας
Δε γεννήθηκα με φάτσα σκληρού τύπου
Φοβάμαι ακόμα και το σκοτάδι
Αν βρεθώ σε καυγά τις τρώω
Κι έτσι μού μαυρίζουν τα μάτια
Αλλά ποτέ μου δεν έχασα χρόνο
Ο χρόνος ο ίδιος με άφησε

"Το να ζεις τη ζωή
Είναι παιδικό παιχνίδι."
Η μαμά μου μού έλεγε όταν
Έπεφτα από τα δέντρα
Πόσο σκληρός πρέπει να 'ναι ο κόσμος
Για τους φυσιολογικούς
Με λίγη αγάπη γύρω
Ή πολύ ήλιο στα γυαλιά τους

Ήθελα να 'μαι σκληρός τύπος
Που να μη νοιάζεται για το μέλλον
Ένα ρομπότ
Με χρυσό μετάλλιο στο φτύσιμο
Ένας κλέφτης που σε περιμένει στο σκοτάδι
Ο Βασιλιάς του Πόρτα Πορτέσε
Η καρακάξα που σου κλέβει τη βέρα

"Το να ζεις τη ζωή
Είναι παιδικό παιχνίδι."
Η μαμά μου μού έλεγε όταν
Έπεφτα από τα δέντρα
Πόσο σκληρός πρέπει να 'ναι ο κόσμος
Για τους φυσιολογικούς
Με λίγη αγάπη γύρω
Ή πολύ ήλιο στα γυαλιά τους

Ήθελα να 'μαι σκληρός τύπος
Αλλά είμαι ένας κανένας
Λευκή ζώνη στο Τζούντο
Αντί για αστέρι, φτάρνισμα

Ηλιοτρόπια με γυαλιά ηλίου μου είπαν
"Πρόσεχε το φως!"
Και ότι φεγγάρια χωρίς κρατήρες
Είναι απάτη
Ότι στην τελική δεν ωφελεί να προσπαθείς να φεύγεις
Από τους φόβους σου

Το να ζεις τη ζωή
Είναι παιδικό παιχνίδι
Εγώ
Ήθελα να 'μαι σκληρός τύπος
Αλλά είμαι ένας κανένας
Είμαι απλά ο Λούτσιο
Είμαι απλά ο Λούτσιο